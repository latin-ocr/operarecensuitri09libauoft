204 PROLEGOMENA AD EPISTULAS

litteras suas quibus luserat τῆς φιλοσοφίας τὸ γνώρισμα ap-
pellare potuit? Sub initium comm, ep. 7 λύπη idem signi·
ficat atque ὀργή, quam usurpavit Theophylactus Simo-
catta in initio ep. 28 ¹), quod nusquam apud Libanium. Ibi-
dem (XI 581, 14 sq.) aperte respicit locum Novi Testamenti
(Paul. ep. ad Ephes. 4, 26), cuius rei exempla apud Libani-
um frustra quaeres, etsi secus sensit Sieversius 15 not. 33.
cf. M. Schwabe, Anal. Libaniana 58 not. 1.

Vel in rebus errant, ut comm. ep. 4 Alypium Hieroclis
non, qui erat secundum ep. 324. 1395 filium, sed nepotem
dicit. Quod ep. 4 et 6 Basilium multos Cappadoces Libanio
erudiendos misisse contendit, cum Lib. t. IV 360, 9 de parvo
numero discipulorum illinc ad ipsum congressorum loquente
pugnat. Of. Laube 37. Vel Libanium loquentem faciunt,
quae neutiquam ille loqui potuit, velut comm. ep. 2, post-
quam quaesivit τί νῦν-παῖδαςς (ΧΙ 574, 5-8) pergit haec
reprehendendo et Basilium ut dei cultorem praedicando ver-
bis ὡς (δὲ-πολίτην (ib. lin. 8—13). Et finge aliquantisper
Libanium dicere potuisse, quod extat ep. 4 ἐν κάλλει-κεκρά-
τηκε (577, 8 sq.) vel ep. 12 εἰ μέν τι-φιλίαν (587, 3-5),
nunquam declamationem δυσκόλου γήμαντος λάλον γυναῖκα
(VI 494 sq.) plausu omnium exceptam mittens Basilio scrip·
sisset se sudore manare atque tremere illius iudicium exspec-
tantem vel se cum culice, Basilium cum elephanto compa-
rasset, ut fit comm. ep. 18, ac ne suum quidem aliorumque
iudicium a Basilio suspensum fecisset, ut fit ep. 20 (593,
15—594‚ 2). Quas epistulas cum Seeckius genuinas habuit,
penetralia animae Libanii se non intrasse ostendit: multa
in his aeque atque in reliquis mutuis inesse, quae cum epi—
stulis vere Libanianis conveniant, cum Seeckio 34 pro au-
thentia afferre non licet. Nonne idem in epistulis latinis
observatur, quas a Franc. Zambicario suppositas esse Seeckius
471 concessit?

Non solum Markowskius et Laubius, sed etiam Maasius

1) {⁰⁴¹⁹ Hercher e Lanrent. 86, 8 οὔπω με τῆς ὀργῆς ἀφῆκας
ncnpu .


240 PROLEGOMENA AD EPISTULAS

dianum a bibliotheca Havniensi utendum nactus est, fun-
damentum eum novae editionis Amstelaedami a. 1738 foras
missae fecit. Atque totus ab hoc pendet. Neque enim so-
lum textum ex eo constituit, sed etiam ordinem, quem ille
secundum tempus, quo bibliothecas visitaverat, epistulis in
apographis dederat retinuit. Pauca eaque parvi pretii sub·
sidia aliunde sumpsit. Codicem Vo inspexit, non usurpavit.
Pauca emendavit neque in his fere fuit felix. Defuit linguae
graecae peritia1). Complura in Addendis editioni p. 860—
865 subiunctis correxit, in quibus etiam editionis Benzeli·
anae rationem habuit et observationes Dorvillii protulit.
Plura voluit corrigere Curis posterioribus, quas promi-
sit, at mors iam anno editionem sequenti eum praevenit.

437. Largissimam igitur reliquit messem ²), at messores
nactus est paucissimos, immo vero unum, sed hunc πολλῶν
ἀντάξιον, Reiskium. Is plus semel epistulas, ut a Wolfio
emissae erant, perlegit et emendavit. Ac primum quidem
iam adulescens, quae invenit vel invenisse sibi visus est,
in formam notarum redegit quinque paginis comprehensa-
rum (== Not), quas Dorvillio publicandas tradidisse videtur.
Reperitur enim inter codices manuscriptos Dorvillianos, qui
in bibliothecam Bodleianam transierunt, codex X. I. 4. 27
inscriptus Reiskii in Libanium. Adulescentem sane pro-
dunt, sed ex ungue leonem, et digna erant quae publncaren-
tur. Nam multa sunt egregie observata. Itaque plerasque
harum notarum in apparatu respexi. Sed multo feracior
fuit opera a viro epistulis impensa, qui gratia etiam in his
spirante plane se devinctum esse professus est. Margiui exem·-
plaris editionis Wolfianae, quod post eius mortem cum reli-
quis adversariis in bibliothecam regiam Havniensem transiit
ab eaque mihi utendum missum est, permultas emendationes
et observationes (animadversiones) adscripsit quas litteris

1) Ruhnkenius Tim. p 137 ed.² (116 ed.⁸) eum hominem grae-
cae linguae mediocriter peritum nominavit.

2) Anonymus qui in Bibliotheque Raisonnee des ouvrages
de savans de l'Europe t. 24 (1740) p. 177—227 censuram edl-
tionis egit pauca ad interpretationem, ad crisin nihil contulit.


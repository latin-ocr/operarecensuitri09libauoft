188 PROLEGOMENA An EPISTULAS

cedit, quo iure iis ut fonte secundario uti licere contendit,
me non intellegere profiteor. Quod Alexander Han-ant, Les
ecoles d'Antioche‚ Parisiis 1898 p. 26 et ²-ss his epistulis ut
genuinis usus est, iure tulit reprehensionem Leopoldi Oohn
(Berl. phil. Woch. 1899 n. 43). Sed etiam quod Leo Hugi,
Der Antiochikos des Libnmios, Solothurn 1919, 33 pau·
cas earum pro versionibus epistularum genuinarum sed per-
ditarum haberi posse contendit, improbandum est.

Haec de codicibus corporis et eclogarum.

Caput II.

DE EPISTULIS EXTRA CORPUS ECLOGASQUE
SERVATIS.

ξ 13. De ep. 1543 et 1544.

Extra corpus eclogasque ex hoc profectas e penu ut vide·
tur epistularum eorum qui acceperunt paucissimae ad nos
pervenerunt epistulae. Duarum, quae huc pertinent (1543
et 154⁴), commune est, quod qui acceperunt episcopi fu-
erunt Amphilochius Iconii, Optimus Agdamiae‚ postea
Antiochiae Pisidiae. Quae res effecisse videtur, ut testimo·
niorum instar aestimationis illis a Libanio praeceptore tri·
butae servarentur et traderentur. Nec vero nos ad eas aeque
atque mutuas Basilii et Ioannis chrysostomi in suspicionem
vocandas commovere debet1). Spirat enim in iis ingenium
ab illis plane diversum nec quicquam habent, quod vel cum
Libanii indole stiloque vel cum rebus eius temporis discre-
pet. Prior a. ³74, i. e. non ita multo postquam Amphilochius
sedem Iconiensem nactus est, id quod sub finem a. 373 evenit,
scripta est. Altera vero ei aetate suppar sit necesse est,
quoniam Optimus eodem fere tempore episeopus Antiochiae

1) Dubitationes, quas olim ann. Fleckeis. 1876, 504 movi, sed
iam diu missa feci, Seeckium 59 et 496 adduxisse videntur, ut
eas ut suspectas praetermitteret.


244 PROLEGOMENA AD EPISTULAS

Si qui codices cancellis obliquis inclusi sunt, id indicat eos
non ut recensionis fundamentum constanter, sed exceptionis
vel speciminis loco esse adhibitos. Nonnulla, quae ad intelle—
gendum necessaria vel utilia essent, addidi. Adscripsi deinde
numeros annorum, quibus epistulae tribuendae sunt, usus
libris G. R. Sieversii, Das Leben d. Libanius, Berol. 1868 a
filio parum accurate edito, Ο. Seeckii, Die Briefe des Liba-
nius zeitlich geordnet, Lips. 1906, Io. Silomonis, De Liba-
nii epistularum libris I—VI, Gotting. 1909. De personis ad
quas epistulae datae suut, plerumque Sieversium vel Seeckium
provocavi, ubi vero necessarium videbatur, locos cum aliorum
scriptorum, velut Ammiani Marcellini, Iuliani, Themistii‚ tum
Libanii ipsius adnotavi. Idem fere valet de rebus vel diserte
commemoratis vel tecte significatis. Quo in genere etiam
maximus est numerus locorum, quibus non res suae aetatis,
sed temporis praeteriti a scriptoribus classicis commemora-
tas respexit. Inter quos post Homerum eminent Euripides et
Aristophanes, Thucydides, Isocrates, qui fertur auctor Demo-
niceae, Demosthenes, sed omnes hos superat Plato, cuius
dialogorum locos multo crebrius recordatus est quam com-
memoravit, ut Richtsteigius docuit, ad cuius dissertationem
(Libanius qua ratione Platonis operibus usus sit, Vrat. 1918)
saepe provocavi.

Sed vel sic loci aliquot tenebris circumfusi sunt. Ad quas
repellendas scholia non ita. multum conferunt. Scholiola
quidem in compluribus codicibus ad nos pervenerunt, quorum
pleraque sub textu publicavi3 scholia vero copiosiora paucis
codicibus insunt, inter quos singularem habet locum Bero-
linensis. Sed haec recentis sunt originis, ut vel Suidae le·
xicon crebro exscriptum demonstrat, ac ne ab autoschedias-
matis quidem abhorrent. Itaque haec non omnia exhibui, sed
nonnulla ut specimina exegeseos Byzantinae elegisse satis
habui.

Nihil restat nisi ut optem laborem meum a viris doctis
boni consuli et aliquid conferre ut studium litterarum sae-

culi p. Chr. n. quarti revirescat.
DabamVratislaviae die XII mensis Septembris anni MCMXX.

